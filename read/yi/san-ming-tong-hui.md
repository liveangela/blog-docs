---
description: 明 万民英
---

# 《三命通会》

## 卷一

### 原造化之始

> 所谓太极者，乃阴阳动静之本体，不离于形气而实，无声臭不穷于变化而实有凖，则故一动一静，**互为其根**，分阴分阳两仪立焉
>
> 太极形而上道也，阴阳形而下器也。动静无端、阴阳无始，此**造化所由立**焉
>
> 盖天地水火虽浑然不可离，实灿然不可乱，故阴之与阳谓之**相依**则可，谓之相生则不可。谓之**互藏其宅**则可，谓之互藏相生则不可。
>
> 夫天地未立，道本天地，天地旣立，则太极之理**散在万事**。由是而五行生焉，五行一、阴阳五，殊二实无余分也。阴阳一太极，精粗本末无彼此也，**五行质具于地而气行于天**，**以质而语其生之序，则水、火、木、金、土**。而水木阳也，火金阴也。又统而言之，则气阳而质阴也，又错而言之，则动阳而静阴也，盖五行之变至不可穷，然无适而非，太极之本然也
>
> 今五行家以金生水，厥类悬絶不侔厥理颠倒失次，不知**木以火为气，以水为滋，以土为宅**，此天然至道。而曰水生木无，土将附木于何所，水多火灭土絶木且死矣，夫安能生？周子惑于五行家之説而谓：**五气顺布四时行焉**，不知日有进退，乃成寒暑，寒暑分平乃成四时，于五气之布何与焉？
>
> 十干十二支错综，为六十甲子周而复始不假安排，**即造化之所在也**。非为今日属木，明日属火，便非天道之自然。不思**人立而天从之，人感而天应之，即天象立名分野之义，天人合一之道也**。观一日有早午晏晚，自有温凉寒热气候，是**金木水火土备于一日五行之不相离**，如此谓今日木明日火又何，莫而非天道之自然也耶
>
> 一**年之神煞**方位**每月之天行徳旺**。而**一日**之中，又有黑黄吉凶事之**宜与不宜**，人遵之则福，违之则祸，是果无理强造而率天下以必从哉，又**相人术观气色之青黄赤白黑而决祸福**，应于某年月日时，**青则甲乙，黄则戊巳，赤则丙丁，白则庚辛，黑则壬癸**，一毫不爽察病亦然观素问可见

大道，无非动静，阴阳，然后人们发现有四季，有五行，再分天干、地支

### 论五行生成

> 天高寥廓，**六气回旋以成四时**；地厚幽深，**五行化生以成万物**。
>
> 一曰水，二曰火，三曰木，四曰金，五曰土者，咸有所自也。**水，北方子之位也，子者，阳之初一，阳数也，故水曰一；火，南方午之位也，午者，阴之初二，阴数也，故火曰二；木居东方，东，阳也，三者，奇之数，亦阳也，故木曰三；金居西方，西，阴也，四者，偶之数，亦阴也，故金曰四；土应西南长夏，五者，奇之数，亦阳也，故土曰五**。
>
> 由是论之，则数以阴阳而配者也。若考其深义，则水生于一。**天地未分，万物未成之初，莫不先见于水**，故**物之小而味苦者，火之兆**也；**物熟则甘，土之味也**。甘极而后淡，淡，本也。然人禀父母阴阳生成之化，故先生二肾，**左肾属水，右肾属火**。火曰命门，**则火之因水而后见。故火曰次二**。盖草木子实，大小虽异，其中皆有两以相合者，与人肾同，亦阴阳之兆。**是以万物非阴阳合体则不能化生**也。既阴阳合体，然后而春生而秋成，故次三曰木，次四曰金。**盖水有所属，火有所藏，木有所发，金有所别，莫不皆因土而后成也。故金木水火皆待土而后成**。兼其土数，五以成之，则水六，火七，木八，金九；土常以五之生数不可至十者，土不待十以成，是生成之数皆五以合之。明大衍之数，由是以立，则万物岂能逃其数哉？

### 论五行生克

> 五行相生相克，其理昭然。十干十二支、五运六气、岁月日时皆自此立，更相为用，**在天则为气：寒、暑、燥、湿、风；在地则成形：金、木、水、火、土**。形气相感而化生万物，此造化生成之大纪也。原其妙用，可谓无穷矣。
>
> 《素问》所谓**水生木，木复生火，是木受窃气，故水怒而克火**。即**子逢窃气，母乃力争**，与**母被鬼伤，子来力救**，其义一也。

### 论支干源流

> 首君以天地既分之后，先有天而后有地，由是气化而人生焉，故**天皇氏一姓十三人**，继盘古氏以治，是曰天灵淡泊，无为而俗自化，始制干支之名，以定岁之所在。**其十干曰：于逢、旃蒙、柔兆、疆圉、着雍、屠维、上章、重光、玄、昭阳；十二支曰：困敦、赤奋若、摄提格、单于、执徐、大荒落、敦洋、协洽、滩、作噩、阉茂、大渊献**。蔡邕独断曰：“干，干也。其名有十，亦曰**十母**，即今甲乙丙丁戊己庚辛壬癸是也；支，枝也。其名十有二，亦曰**十二子**，即今子丑寅卯辰已午未申酉戍亥是也。”谓之**天皇氏**者，取其天开于子之义也；谓之**地皇氏**者，取其地辟于丑之义也；谓之**人皇氏**者，取其人生于寅之义也。

### 论纳音取象

> 夫自子至亥十二宫，各有金、木、水、火、土之属，始起于子为一阳，终于亥为六阴，其五行所属金、木、水、火、土，**在天为**<mark style="color:red;">**五星**</mark>**，于地为五岳，于德为五常，于人为五脏，其于命也为五行**。是故甲子之属乃应之于命，命则一世之事。



